# Przepisy prawne

Od 31 grudnia 2020 nie obowiązują już krajowe przepisy i procedury państw członkowskich UE dla cywilnych użytkowników BSP. Zostały zastąpione przez:

- [ROZPORZĄDZENIE WYKONAWCZE KOMISJI (UE) 2019/947 z dnia 24 maja 2019 r. w sprawie przepisów i procedur dotyczących eksploatacji bezzałogowych statków powietrznych](https://eur-lex.europa.eu/legal-content/PL/TXT/PDF/?uri=CELEX:32019R0947&from=ES)

- [ROZPORZĄDZENIE DELEGOWANE KOMISJI (UE) 2019/945 z dnia 12 marca 2019 r. w sprawie bezzałogowych systemów powietrznych oraz operatorów bezzałogowych systemów powietrznych z państw trzecich](https://eur-lex.europa.eu/legal-content/PL/TXT/PDF/?uri=CELEX:32019R0945&from=ES)

Nadzór nad przestrzeganiem ww. przepisów lotniczych na terenie Europy stanowi EASA – (European Union Aviation Safety Agency) - Agencja Unii Europejskiej ds. bezpieczeństwa Lotniczego.

W poszczególnych państwach członkowskich są to instytucje takie jak Urząd Lotnictwa Cywilnego, który w Polsce pełni rolę nadzoru lotniczego.

Polska Agencja Żeglugi Powietrznej zarządza przestrzenią powietrzną w Polsce.

## RODO

Dotyczy dronów zawierających czujnik przetwarzający dane osobowe (np. kamerę).

- dane osobowe - wszelkie informacje dotyczące zidentyfikowanej lub możliwej do zidentyfikowania osoby fizycznej
- latanie nad czyimś terenem może zostać odebrane jako uciążliwe i naruszające prywatność
  - dobrze jest poinformować osoby, którym lot może przeszkadzać, o planie jego realizacji i celu przeprowadzenia
- należy usunąć dane osobowe, jeżeli osoba, której dane dotyczą, o to poprosi (są wyjątki)

## Ubezpieczenia odpowiedzalności cywilnej (OC)

W Polsce wymagane tylko dla dronów o masie startowej powyżej 20 kg.

Trwają prace nad zmianą wymagań - na obecną chwilę nie ma wymogu OC dla dronów lżejszych niż 20 kg.

Przepisy w innych krajach UE mogą być inne.
