# Użytkowanie dronów

Informacje oraz regulacje prawne na temat użytkowania dronów w Polsce.

Stan wiedzy na grudzień 2023 r. Część tej wiedzy straci aktualność z rokiem 2024 r.

## Definicje

- **BSP** - Bezzałogowy Statek Powietrzny
  - nie wymaga do lotu załogi obecnej na pokładzie
  - nie ma możliwości zabierania pasażerów
  - pilotowany zdalnie lub wykonujący lot autonomicznie
- **BVLOS** - Beyond Visual Line of Sight - lot dronem poza zasięgiem wzroku
- **EASA** - European Union Aviation Safety Agency - Agencja Unii Europejskiej ds. Bezpieczeństwa Lotniczego
  - agencja unijna odpowiedzialna za bezpieczeństwo lotnicze w Europie
- **materiały niebezpieczne** - artykuły lub substancje, które w przypadku incydentu lub wypadku mogą stwarzać zagrożenie dla zdrowia, bezpieczeństwa, mienia lub środowiska
- **NSTS** - National Standard Scenario - Krajowy Scenariusz Standardowy
- **operacja** - lot z użyciem drona
- **operator systemu BSP** - dowolna osoba prawną lub fizyczna eksploatująca lub zamierzająca eksploatować co najmniej jeden system bezzałogowego statku powietrznego
- **pilot** - osoba wykonująca lot
- **osoba postronna** - człowiek niezainteresowany bezpośrednio daną sprawą, niezaangażowany w daną relację lub stosunek prawny, postronny; inny, obcy
- **szczególna ostrożność** - zwiększenie uwagi, dostosowanie zachowania pilota lub zabezpieczenia i przystosowania miejsca startu i lądowania BSP lub terenu, nad którym lot się odbywa, do warunków i sytuacji zmieniających się podczas wykonywania operacji, w stopniu umożliwiającym bezpieczne wykonanie lotu
- **PANSA** - Polish Air Navigation Services Agency - Polska Agencja Żeglugi Powietrznej
- **PAŻP** - Polska Agencja Żeglugi Powietrznej
- **STS** - Standard Scenario - Europejski Scenariusz Standardowy
- **UAV** - Unmanned Aerial Vehicle - anglojęzyczny odpowiednik terminu BSP
- **UAVO** - Unmanned Aerial Vehicle Operator - operator bezzałogowego statku powietrznego
- **VLOS** - Visual Line of Sight - lot dronem w zasięgu wzroku
- **zabawka** - dron przeznaczony dla dzieci poniżej 14 roku życia. Odpowiednie oznaczenie powinno znajdować się na opakowaniu, w którym dron jest sprzedawany.
- **zgromadzenia osób** - zgromadzenia, w których zagęszczenie osób uniemożliwia im przemieszczanie się

## Kategorie

Są 3 kategorie lotów dronami oparte o stopień ryzyka:

- kategoria otwarta
  - niskie ryzyko
  - drony do 25 kg, w zasięgu wzroku, do wysokości 120m
- kategoria szczególna
  - średnie ryzyko
  - wymaga zgody lub poinformowania ULC
  - warunki lotów określone w oparciu o analizę rzyka
- kategoria certyfikowana
  - wysokie ryzyko
  - certyfikowany sprzęt i personel

### Kategoria otwarta ("open")

Nazywana popularnie "dronowym przedszkolem". Najbardziej przystępna.

- umożliwia wykonywanie lotów niskiego ryzyka
- nie wymaga uprzedniego zezwolenia na lot od ULC
- obejmuje loty w celach komercyjnych, jak i rekreacyjnych
- zezwala na loty:
  - wyłącznie w zasięgu wzroku pilota lub obserwatora (VLOS)
  - do wysokości maks. 120 m od najbliższego punktu powierzchni ziemi
  - dronami o masie poniżej 25 kg
- nabycie uprawnień:
  - dla podkategorii A1 i A3:
    - rejestracja na drony.ulc.gov.pl
    - ukończenie szkolenia online
    - zaliczenie testu online
  - dla podkategorii A2:
    - stacjonarny egzamin teoretyczny we właściwej placówce
    - praktyczne szkolenie w trybie samokształcenia

Rejestracja operatora drona jest wymagana gdy:

- masa drona wynosi 250g lub więcej
- w przypadku drona, który podczas uderzenia może przekazać człowiekowi energię kinetyczną o masie powyżej 80 dżuli
- dron jest wyposażony w czujnik zdolny do zbierania danych osobowych (np. kamerę)
  - z wyjątkiem modeli, które zgodnie z [dyrektywą 2009/48/WE](https://eur-lex.europa.eu/legal-content/PL/TXT/?uri=CELEX%3A32009L0048) są zabawkami

#### Podkategorie

- **A1**
  - dopuszczalne przeloty nad osobami postronnymi (z pewnymi ograniczeniami)
  - nie wolno wlatywać nad zgromadzenia
- **A2**
  - nie wolno wlatywać nad osoby i zgromadzenia osób
  - minimalna odległość pozioma od osób:
    - 5 metrów jeżeli dron posiada funkcję ograniczenia prędkości lotu (do 3m/s)
    - 30 metrów w pozostałych przypadkach
- **A3**
  - nie wolno wlatywać nad osoby i zgromadzenia osób
  - minimalna odległość pozioma od terenów mieszkaniowych, użytkownwych, przemysłowych lub rekreacyjnych: 150 metrów

#### Drony dopuszczalne w kategorii otwartej

- drony z nadaną klasą (C0, C1, C2, C3, C4)
- własne konstrukcje
- drony bez nadanej klasy o masie poniżej 25 kg wprowadzone do obrotu przez 1 stycznia 2023 r.

#### Zasady lotów w kategorii otwartej

- utrzymuj drona w zasięgu widoczności wzrokowej swojej lub obserwatora (jeżeli obecny)
- pilot drona musi zapewnić utrzymanie drona w bezpiecznej odległości od osób
- nie wolno zrzucać przedmiotów z drona
- nie wolno przewozić materiałów niebezpiecznych
- załogowe statki powietrzne zawsze mają pierwszeństwo, dron musi ustąpić, ponieważ mógłby być zagrożeniem
  - nawet poniżej 120m można trafić na inne statki powietrzne, np. śmigłowce Lotniczego Pogotowia Ratunkowego
- konieczna szczególna ostrożność przy lotach nad rurociągami paliwowymi, liniami energetycznymi czy telefonicznymi itp. których zniszczenie lub uszkodzenie może stanowić zagrożenie dla życia, zdrowia, środowiska, lub spowodować straty materialne
- należy używać drona zgodnie z instrukcją dostarczoną przez producenta
- należy przestrzegać ograniczeń w przestrzeni powietrznej zgodnie z obowiązującymi strefami geograficznymi
- nie wolno przelatywać w pobliżu miejsca, w którym trwają działania ratownicze (chyba że posiadamy na to zezwolenie od odpowiednich służb ratowniczych)
- maksymalna odległość od najbliższego punktu na ziemi: 120m
- maksymalna odległość pozioma - bez ograniczeń, dopóki pilot widzi drona
- gdy przelot odbywa się w odległości 50 m w poziomie od sztucznej przeszkody o wysokości powyżej 105m, wysokość lotu można zwiększyć maksymalnie o 15 metrów

#### Drony bez nadanej klasy

- drony o masie **poniżej 250 g** - wymagana lektura instrukcji obsługi i zdrowy rozsądek
  - wolno przelatywać nad osobami postronnymi z zachowaniem szczególnej ostrożności
  - nie wolno wlatywać nad zgromadzenia osób
  - drony, których producent podaje wagę 249 g - ich _maksymalna masa startowa_ przekaracza 249 g (np. możliwość zamontowania osłon na śmigła), dlatego wymagają kompetencji A1/A3
- drony o masie **do 500 g** - wymagana kompetencja A3, można dorobić A2
  - nie wolno celowo latać nad osobami postronnymi ani zgromadzeniami osób
  - można przelecieć nad osobami postronnymi, ale należy ograniczyć czas przelotu nad nimi do minimum i zachować szczególną ostrożność
- drony o masie **do 2 kg** - wymagana kompetencja A3, można dorobić A2
  - dopuszczalne loty w odległości 50 m w poziomie od osoób postronnych
- drony o masie **do 25 kg** - wymagana kompetencja A3
  - dron musi znajdować się min. 150 m w poziomie od terenów mieszkaniowych, użytkowych, przemysłowych lub rekreacyjnych
  - dron nie może stwarzać zagrożenia dla osób postronnych
  
#### Drony z nadaną klasą UE

Klasyfikacja dronów w kategorii otwartej:

- **podkategoria A1**
  - klasa C0 lub budowany samodzielnie, masa startowa poniżej 250 g
    - możliwy przelot nad osobami postronnymi z zachowaniem szczególnej ostrożności
  - klasa C1 (250 g - 900g)
    - możliwy przelot nad osobami postronnymi, które niespodziewanie znalazły się w obszarze lotów, ale należy ograniczyć czas tego przelotu do minimum
- **podkategoria A2**
  - klasa C2 (900 g - 4 kg)
    - minimum 30 m w poziomie odległości od osób niezaangażowanych w operację
    - minimum 5 m w poziomie jeżeli dron posiada tryb niskiej prędkości (maks. 3m/s)
    - w podkategorii A2 wymagany kurs i zdanie egzaminu
- **podkategoria A3**
  - klasa C3 (4 kg - 25 kg)
    - lot ma nie stwarzać zagrożenia dla osób postronnych
    - minimum 150 m w poziomie od terenów mieszkaniowych, użytkowych, przemysłowych lub rekreacyjnych

Żadna z podkategorii nie dopuszcza przelotów nad zgromadzeniami osób.